---
title: "Terapi Bilgilendirme"
date: 2021-04-03T19:53:33+05:30
draft: false
author: "Merve Aydar"
tags:
  - Terapi
  - Gizlilik
  - Psikodinamik
image: /images/post.jpg
description: ""
toc: 
---

Bu yazımda size terapi ile ilgili bazı bilgilerden bahsedeceğim.

## Terapiye Başlama

Terapiye başlamak çok zor görünebilir. Birçok kişi de aynı şeylerden dolayı çekinebilir. Çekinceleri aşağıdaki gibi sıralayabiliriz: 

- **Terapist benim hakkımda ne düşünecek?**

Terapistiniz size karşı tamamen yargısızdır. Sizi yargılamaz. Sizin hakkında kötü düşünceler barındırmaz. Terapistin en büyük amacı size yardım edebilmektir.

- **Her şeyi terapiste nasıl anlatabilirim ki utanırım!**

Terapistinizle olacak yolculuk zaman alabilir. İlk andan itibaren tamamen açık olamamanız normal. Yavaş yavaş başlayabilirsiniz. Terapistinize ne anlatıp anlatmayacağınızı seçmek tamamen sizin elininizdedir. Zamanla terapistinize güveniniz arttıkça dilerseniz kimseye anlatmayacağınız şeyleri terapistinizle paylaşabilirsiniz.

- **Sürekli terapiye verecek param yok ki benim :(**

Maddi sıkıntılar günümüzün en büyük gerçeği. Terapistinizle konuştuğunuz taktirde size bazı yardımlar sunabilir. Terapinin devamlılığı her şeyden daha önemlidir.

- **Aslında başlamıştım, ama sonra bıraktım, terapistim benden nefret ediyordur, bana kızar.**

Terapistler, terapiyi bırakan danışanlarına darılmazlar. Herkesin terapi süreci kendisine aittir. Her zaman terapistinize geri dönebilir, tekrar başlamak istediğinizi söyleyebilirsiniz. Ya da yeni bir terapistle tekrar başlayabilirsiniz.

- **Yeni bir terapiste her şeyi en baştan anlatmak çok zor geliyor.**

Her Danışan-Danışman ilişkisi kendisine hastır. Bir önceki terapi sürecinizde anlattıklarınızın hepsini aynı sırayla tekrar anlatmak zorunda değilsiniz. Yeni terapi sürecinizi eski terapi sürecinizin üstüne inşaa etmek zorunda değilsiniz. Tamamen yeni bir süreç olarak görmelisiniz.
